Brisanje Poslovnog oblaka tvrtke[/title]

<div class="card-panel blue-text text-darken-2">Žao nam je što razmišljate o napuštanju Poslovnog oblaka, no slobodno nam se obratite na <b><a href="mailto:email@example.com">email@example.com</a></b> i razgovarajmo o tome kako možemo učiniti Poslovni oblak boljim za Vas.</div>

## Kako izgleda proces brisanja instance?

Prije nego što objasnimo kako obrisati instancu, moramo Vam reći par stvari o samom procesu brisanja instance. 

0. Pošaljete zahtjev za brisanjem instance iz administracije prema uputama u ovom članku.

1. Prije nego što obrišemo instancu, kontaktirat ćemo prvog administratora instance e-mailom ili telefonom. Ako ne dobijemo odgovor ili osoba nije ovlaštena ga dati, kontaktirat ćemo korisnike po redu aktivnosti dok ne dobijemo potvrdu stvarne namjere tvrtke.

2. Kad (ako) dobijemo afirmativan odgovor, onemogućit ćemo pristup instanci, ali ćemo sačuvati njene podatke i držati ju pokrenutom idućih 30 dana u slučaju da se predomislite.

3. Poslat ćemo obavijest o brisanju svim registriranim korisnicima instance.

4. Ako u tih 30 dana ne opozovete zahtjev za brisanjem instance, instanca će biti isključena i obrisana zajedno sa svim njenim podacima.

Naravno, ako shvatimo da je instanca prazna odnosno da se radilo o instanci namijenjoj testiranju, preskočit ćemo ovaj proces i odmah je isključiti i obrisati.

##Što učiniti prije brisanja

1. Ako još niste, svakako [preuzmite sigurnosnu kopiju instance](/pomoc/procitaj/backup-export). Nadalje, primjerke svih računa ste zakonski dužni čuvati, stoga ne zaboravite ih izvesti / ispisati.

2. Pošaljite obavijest svim korisnicima instance o budućem brisanju kako bi tranzicija bila lakša. Imajte na umu da sigurnosna kopija sadržava tek sadržaj koji je bio spremljen u Poslovni oblak u trenutku njena stvaranja.


## Kako obrisati instancu?

Iz administracije možete poslati zahtjev za brisanjem instance.

**Zahtjevi, zbog potencijalne osjetljivosti i važnosti podataka unutar instanci moraju biti ručno odobreni i potvrđeni od strane Poslovnog oblaka.** Ovo tipično traje dva do četiri dana, ali je izuzetno jednostavan proces.

Klikom na gumb *Pokreni proces brisanja instance* u administraciji instance, bit ćete odvedeni na stranicu gdje možete upisati motivaciju želje za brisanjem, gdje ćemo Vas upoznati s procesom brisanja instance i gdje ćete trebati potvrditi želju za napuštanjem Poslovnog oblaka.

![Stranica za brisanje instance](https://oblak.mbmjertan.co/public/educateam/file/c5c0d9cf4b64fc47a20f0fef2283f45fadcfdec078a1f28f1b38cd8d722a5081)

<div class="card-panel blue-grey darken-2 white-text">Klikom na gumb <i>Obriši ovu instancu</i> jamčite da ste ovlašteni od strane vaše tvrtke za brisanje instance i, ovisno o odredbama Uvjeta korištenja, za raskid odnosa. Kad kliknete na gumb, automatski će se generirati zahtjev za brisanjem instance koji će sadržavati Vaše ime, ime Vaše instance, Vašu IP adresu, korisnički agent i UNIX oznaku vremena u sekundama.</div>

Nakon potvrde, prikazat će Vam se Vaš primjerak zahtjeva za brisanjem kojeg možete spremiti, kopirati ili ispisati za vlastitu evidenciju.



