Aplikacija Datoteke[/title]
Poslovni oblak omogućuje jednostavno dijeljenje datoteka između zaposlenika i pohranu vlastitih poslovnih dokumenata na privatnom mjestu.
 

## Pregled mape i korijenski direktorij

Po ulasku u aplikaciju Datoteke, korisnicima se prikazuje njihov korijenski (*root*) direktorij u kojem mogu pronaći svoju osobnu mapu i dijeljenu mapu tvrtke. U osnovi, mapa tvrtke je dostupna svim korisnicima instance, dok je osobna mapa korisnika dostupna samo korisniku koji je vlasnik nje. Podmape osobne mape, kao i datoteke u njoj sadržane, se mogu dijeliti s drugim korisnicima i javnošću. U korijenskom direktoriju nije moguće otvarati podmape niti uređivati, dijeliti ili brisati postojeće, kao ni prenositi datoteke.


![Korijenski direktorij](https://oblak.mbmjertan.co/public/educateam/file/d5966eac679201691b727b457bee37c2fb2854fb3e45041b7f823d853a25b128)

Otvaranjem mape sa sadržajem, prikazuje se struktura mape:

![Struktura mape](https://oblak.mbmjertan.co/public/educateam/file/a8d2e680636a6f39e0c37295d23c738c691256a3db1656c4b2d4c61ab413f230)

Iznad samog sadržaja mape, nalazi se putanja do trenutne mape, a klikom na bilo koju od navedenih mapa korisnik se može brzo navigirati kroz sustav. U slučaju velikog broja mapa u putanji, dio mapa će biti zamijenjen trotočjem (…).

U samom prikazu strukture, svaka stavka je označena ikonom mape ili datoteke pri čemu su stavke sortirane po vremenu nastanka (novije na dnu). Nadalje, prikazan je naziv stavke i njena veličina ako se radi o datoteci odnosno tekst mapa ako se radi o mapi. S desne strane, nalaze se radnje *Otvori, Dijeli, Uredi, Obriši*, a prelaskom miša preko bilo koje radnje pojavljuje se njen opis. 

## Prijenos datoteka

Klikom na gumb *Prenesi datoteke* u navigacijskoj traci, otvorit će se ovakav dijalog:

![Prijenos datoteka](https://oblak.mbmjertan.co/public/educateam/file/6c6174c9d2c238290f2d7bf2a1a5136b773e72486024765f63e017053a7e331c)

Klikom na gumb *Odaberi* ili tekst Prijenos jedne ili više datoteka otvorit će se dijalog operativnog sustava za odabir datoteka gdje korisnik može odabrati jednu ili više datoteka. Pri samom dnu dijaloga, prikazana su ograničenja prijenosa. Nakon automatske validacije, linija ispod naziva datoteka će poprimiti zelenu ili crvenu boju ovisno o tome je li datoteke moguće prenijeti, a klikom na gumb Prenesi odabrane datoteke one će biti dodane u trenutno otvorenu mapu.


![Više odabranih datoteka prilikom uploada](https://oblak.mbmjertan.co/public/educateam/file/7deeb26edd90af17f68af17cfc424b469c0a5e567f7a231db6fa9e4f4005993e)

## Stvaranje mapa

Mapu unutar otvorene mape moguće je otvoriti klikom na gumb Nova mapa nakon čega se otvara ovakav dijalog:

![Stvaranje mape](https://oblak.mbmjertan.co/public/educateam/file/575990705ee20e9b38c61ea8f5af55314a665cdf891cdf11a3d98cbd77c65056)

Mape imaju isto ograničenje duljine kao i datoteke, a ono je navedeno pri samom dnu dijaloga. 

Nakon upisivanja imena mape i klika na gumb *Stvori mapu*, u otvorenoj mapi će se stvoriti nova podmapa.

## Uređivanje mapa
Mapama je moguće mijenjati ime i lokaciju klikom na ikonu olovke uz njih na popisu datoteka.

![Uređivanje mapa](https://oblak.mbmjertan.co/public/educateam/file/026af7b0b12a2654aa55647a6c34b2b95068bf0ca7f0dc565aa72960a3bf5ae4)

Lokacija se bira kroz dropdown izbornik u kojemu je prikazano strukturno stablo direktorija kojima korisnik ima pristup.

![Dropdown izbornik za promjenu lokacije mape i datoteke](https://oblak.mbmjertan.co/public/educateam/file/56161a7b3e13f7b52c11e169aba9bac7f7c98f0bb861d9fecff26e1e98e26004)

Klikom na gumb *Spremi promjene* te izmjene će se spremiti. 

## Uređivanje datoteka

Uređivanje datoteka radi po istom načelu kao i uređivanja mapa uz dodatnu mogućnost uploada novije verzije datoteke za zamjenu stare.


![Uređivanje datoteka](https://oblak.mbmjertan.co/public/educateam/file/887fa377d72b7c23f92537dbd52d6c7586442c07a94c796276537f92edd32038)

## Brisanje mapa i datoteka
Brisanje mapa i datoteka započinje klikom na ikonu kante za smeće uz njih na popisu te traži potvrdu.

![Brisanje datoteke](https://oblak.mbmjertan.co/public/educateam/file/d14a1399c37323d59132baa4054cabad6325eb2359d83ed6f258c036603b0131)

Brisanje mape briše i sav sadržaj mape.

![Brisanje mape](https://oblak.mbmjertan.co/public/educateam/file/abcbebb02255126e185d65782b55128aff5ae9725fac08898550c521415613a0)

## Preuzimanje datoteka


Klikom na ikonu ![preuzimanje](https://oblak.mbmjertan.co/public/educateam/file/68733815f3f1110f44f786ad0f350d4d3765d0d068eb8818e8d143d36e4320ae) na popisu datoteka, datoteka će se preuzeti na računalo korisnika. Datoteku je također moguće preuzeti klikom na njen naziv na popisu datoteka. Mape nije moguće preuzimati.

## Dijeljenje datoteka
Klikom na ikonu ljudi na popisu datoteka, moguće je podijeliti datoteku s nekim izvan tvrtke kopiranjem poveznice. Mape nije moguće dijeliti.


![Dijeljenje datoteka](https://oblak.mbmjertan.co/public/educateam/file/e51ed87edd7ab57c4c40007ab4d2f7d3c1061143e05f4d9d8967e23a80f4fb63)