Desktop aplikacija[/title]

<div class="card-panel blue-text text-darken-2">Ovaj članak je prebačen iz naše tehničke dokumentacije te stoga može biti složeniji za čitanje. Dok radimo na poboljšanju njega, slobodno nam se obratite u slučaju bilo kakvih nejasnoća na <b>email@example.com</b>.</div>

Poslovni oblak ima jednostavnu desktop aplikaciju kako bi se potencijalna tranzicija s desktop na web alate olakšala.

## Preuzimanje i instalacija aplikacije
Klikom na link *Preuzmite desktop aplikaciju* u korisničkom izborniku, korisniku se otvara stranica za preuzimanje aplikacije za tri velike desktop platforme: Windows, Linux i macOS.

Uz preuzimanja, korisnicima su prikazane i kratke upute za instalaciju, no cjelokupna instalacija se svodi na to da je potrebno preuzeti aplikaciju, raspakirati arhivu i pokrenuti aplikaciju te po želji dodati ju na *Quick Launch Bar / Dock / Launcher* radi bržeg pokretanja.

## Prva prijava

Kod prve prijave u desktop aplikaciju, korisnik će morati upisati i kratko ime svoje instance, odnosno dio između prvog i drugog slasha u URL-u, ne računajući slasheve u protokolu.

**Kako bi se taj proces olakšao, kod preuzimanja će Poslovni oblak napisati što je potrebno unijeti u polje odnosno kako taj parametar glasi.**

Sve naknadne prijave bit će jednake kao i u desktop aplikaciju.

## Izgled desktop aplikacije

Desktop aplikacija izgleda gotovo identično web aplikaciju uz dodatak navigacijsko-statusne trake. Klikom na &larr; moguće je vratiti se na prethodnu stranicu, a pored strelice prikazan je status *Poslovni oblak, aplikacija za desktop* ako je aplikacija u mirovanju ili *Učitavanje u tijeku…* ako se obavlja neka radnja.

![Navigacijsko-statusna traka](https://oblak.mbmjertan.co/public/educateam/file/8de4c413b5b704efd954ad2ca4aef928478313fa84cfed8c555377c9b7fbdf01)

Na slici ispod prikazan je izgled cijele aplikacije na operacijskom sustavu Windows 10.

![Windows 10](https://oblak.mbmjertan.co/public/educateam/file/c047fdf2fbfe92f7a519375a06b6cd9fd4cceb97390c8e78a2daba6615137e17)

## Sustavski zahtjevi

Desktop klijent za Poslovni oblak baziran je na Electronu, stoga postoje hardverski i softverski preduvjeti za instalaciju. 
 
### Windows

**Minimalna verzija operacijskog sustava:** Windows 7

**Podržane procesorske arhitekture:** 64-bitna arhitektura (*amd64*) 

**Procesor:** Intel Pentium 4 procesor ili kasniji koji podržava SSE2

**Minimalna količina RAM-a:** 512 MB

### macOS
**Minimalna verzija operacijskog sustava:** 10.9

**Podržane procesorske arhitekture:** 64-bitna arhitektura

**Procesor:** Bilo koji 64-bitni Intel procesor

**Minimalna količina RAM-a:** 512 MB

### Linux
**Službeno podržane distribucije i verzije:** Ubuntu 12.04 LTS i kasniji, Fedora 21 i Debian 8 (derivati i kasnije verzije bi također trebale raditi, ali nisu testirani; uglavnom pružamo podršku i za distribucije koje nisu službeno podržane :))

**Podržane procesorske arhitekture:** 64-bitna arhitektura (*amd64*)

**Procesor:** Intel Pentium 4 procesor ili kasniji koji podržava SSE2

**Minimalna količina RAM-a:** 512 MB



