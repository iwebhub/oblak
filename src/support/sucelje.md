Sučelje Poslovnog oblaka[/title]

Sučelje Poslovnog oblaka sastoji se od niza dijeljenih komponenti i ideja između aplikacija, stoga ćemo pokušati pojasniti principe na kojima je ono građeno.

## Navigacija
Navigacija Poslovnog oblaka sastoji se od:


![Pregled navigacije Poslovnog oblaka](https://oblak.mbmjertan.co/public/educateam/file/7cd094bd447a1bd994228c71e6e15bb11b458dd65956a26ff2b51aed26fee176)

1.	izbornika za aplikacije
2.	dostupnih radnji za otvorenu aplikaciju
3.	naziva otvorene aplikacije
4.	gumba za pretraživanje
5.	korisničkog izbornika

Uz to, navigacijska traka mijenja boju ovisno o otvorenoj aplikaciji te se na mobilnim uređajima prilagođava veličini uređaja:

![Navigacija na mobilnim uređajima](https://oblak.mbmjertan.co/public/educateam/file/f94f5391b0408db5358147a1022eb769ebb1398d5ca7caf3f54315e974018527)

Dakle, na mobilnim uređajima, radnje će se premjestiti ispod navigacijske trake, a korisnički izbornik će biti označen tek ikonom osobe, ne i prvim imenom aktivnog korisnika. 

Na svakom uređaju, klik na ime aktivne aplikacije vodi na njen početni zaslon.

## Izbornik za aplikacije

Otvoren izbornik za aplikacije prikazuje ikone dostupnih aplikacija i njihova imena:
 
![Izbornik za aplikacije](https://oblak.mbmjertan.co/public/educateam/file/fc91e0b1df7cc59c93f3bdd44e6b9b94e11073e7555d14fb8e92b8750362bef0)

Klikom ili dodirom na prostor imena ili ikone aplikacije otvorit će se željena aplikacija.

## Korisnički izbornik
Klikom na ikonu osobe ili prvo ime aktivnog korisnika, otvorit će se korisnički izbornik prikazan na slici ispod.

![Korisnički izbornik](https://oblak.mbmjertan.co/public/educateam/file/58b3b5241a26b469007945045efe0de514807e50dcfda7185688aa2e60ccc87d)

U korisničkom izborniku prikazuje se ime trenutno prijavljenog korisnika te poveznice na njegove korisničke postavke, odjavu te dokumentaciju tipkovničkih prečaca. 

Ako je korisnik prijavljen preko web aplikacije, uz to se još pokazuje i link na preuzimanje desktop aplikacije, odnosno poveznica *Preuzmite desktop aplikaciju* je skrivena na desktop aplikaciji.



## Tipkovnički prečaci unutar Poslovnog oblaka
Unutar svih aplikacija, moguće je koristiti tipkovničke prečace. Na slici ispod nalazi se popis tipkovničkih prečaca kojemu je moguće pristupiti i pritiskom tipke ? na tipkovnici.

![Popis tipkovničkih prečaca](https://oblak.mbmjertan.co/public/educateam/file/39cf677fc2a73f48a56f2afe0e7ce09d40c2b641d6426a9d1c9a472fb4e038ab)

<div class="card-panel blue-text text-darken-2">Popis na slici iznad možda nije ažuran, ali pritiskom na tipku ? unutar Poslovnog oblaka ćete uvijek dobiti ažuran popis tipkovničkih prečaca.</div>

Pritisci tipkovničkih prečaca su ignorirani unutar tekstualnih polja, tako da korisnik koji utipka slovo *n* unutar nekog polja neće pozvati tipkovnički prečac.
